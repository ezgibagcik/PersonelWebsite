Mahperi Hatun (Pazar) Kervansarayı, Tokat-Pazar yolunun 29'uncu kilometresinde 
Pazar İlçesi'ne yaklaşık 1 kilometre mesafede, yolun güneydoğusundaki kuzeybatıya
meyilli bir araziye inşa edilmiştir.
Avlu ve kapalı kısım portallerindeki dörder satırlık sülüs hatlı kitabelerine göre,
1238 yılında Alaeddin Keykubâd’ın zevcesi ve
II.Gıyaseddin Keyhüsrev’in validesi Mahperi Hatun tarafından yaptırılmıştır.
Her iki kitabe de metinleri bakımından çok az farklılık göstermekle birlikte, 
aynı bâni ve yapım yılını kaydeder.Kısmen harap vaziyetteki eser,
planı bakımından asli karakterini büyük ölçüde korumakla beraber 
insan eliyle gerçekleşen tahribatlardan nasibini alarak, 
bazı örtü ve taşıyıcı sistem yapı elemanlarından
yoksun bir halde günümüze ulaşabilmiş, 1999 yılında yapılan restorasyon çalışmaları ile 
tekrar ihya edilmiştir.
