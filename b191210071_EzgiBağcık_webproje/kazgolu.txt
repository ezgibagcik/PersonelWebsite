Kaz Gölü Yaban Hayatı Geliştirme Sahası'nın toplam koruma alanı
1170 hektar olup göl alanı; 73 hektar kuru, 201 hektar sulu olmak üzere 274 hektardır.
İl merkezine uzaklığı 39 kilometre, Turhal İlçesi'ne 19 kilometre,
Pazar İlçesi'ne 11 kilometre, Zile İlçesi'ne 23 kilometredir.
Kaz Gölü, göçmen kuşların göç yolları üzerinde bulunmasından dolayı 
kuş türlerine konaklama imkanı sağlamaktadır. Kuluçka dönemlerini Kaz Gölü'nde geçiren göçmen kuşların geçişleri 
mart ayı içinde başlar mayıs ayı başlarına kadar devam eder.
Erken gelmiş kuşlar nisan sonu mayıs ayının ortalarına doğru ilk yavrularını dünyaya getirirler.
Haziran ayının sonlarına doğru yavrular palazlanıp uçmaya hazır hale gelir. 
Temmuz ayı başlarında da ilk göçler başlar ve devam eder.